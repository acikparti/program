# GIRIS 

Teknoloji vizyonu. Bitcoin, ChatGPT yapay zeka. Dunyaya entegre bir devlet. Ama yeterlikli. Dunyaya daha cok ihrac eden. 

## MENES VIZYONU

MENES, Ingilizce MIDDLE-EASTERN NORTH-AFRICAN EAST-EUROPEAN STATES tamlamasının kısaltmasıdır. Vizyonumuz; önümüzdeki yüz sene içinde:

1. Orta Doğu, Doğu Avrupa ve Kuzey Afrika bölgelerinde 
2. Ingilizce gibi nötr ortak bir anadili benimsemiş 

yeni bir birliğin kuruluşu; tıpkı Avrupa Birliği ya da ülkücülerin hayal ettiği Turan Birliği gibi. 

Bu çerçevede Türkiye Cumhuriyeti'nin kilit ve merkez bir rol oynayabileceğini düşünüyoruz ve bu yeni yapının bütün bölge halkalarının ve hatta dünyanın çıkarına olacağını düşünüyoruz. Ne de olsa teknoloji kanıtlıyor ki denklemler "zero-sum-game" yani sıfır toplamlı oyun değil, win-win yani kazan-kazan ilkesi ile de işleyebiliyor.

Bu vizyon sadece bizim bir çılgın fikrimiz (Evren Paşa ya da Ahmet Davutoğlu misali) değil, aynı zamanda bu coğrafyanın da bir gerçeği. Selçuklular'dan, Doğu Roma İmparatorluğu'na, Bizans'a ve en nihayetinde Osmanlı İmparatorluğu'na, bu bölgede hep bir federatif imparatorluğun bölgenin doğal dokusunda olduğunu gördük. Mevcut bölük pörçük yapı on dokuzuncu yüzyılın son dişi kalmış canavarlarından, ve bu durum kimsenin  çıkarına değil. Böl-ve-yönet stratejisi kapsamında üretilmiş ülkelerle sadece ufak zümrelere (bkz: Birleşik Arap Emirlikleri hanedanı) refah sağlanırken, büyük bir coğrafyanın felaket ve yoksulluk içinde yaşamasına sebep olunuyor. 

Keza dünya çapında bölgelerin gitgide farklı biçemlerde konsolide olduğunu görmekteyiz:

* 1950'lerin ABD'si ile popülerlik kazanan bu yapılar, bugün Kanada-Meksika ve ABD'nin temelini oluşturduğu yeni bir NAFTA adlı ticari çatı altında genişlemiş ve hız kazanmış vaziyette. 
* ABD'den sonra çok geçmeden kurulan Avrupa Birliği de bugün genişlemiş bir şekilde hala varlığını sürdürüyor, ve yeni bir Batı Roma İmparatorluğu olma düzleminde ilerliyor. 
* Çok sayıda hanedanın ve eyaletin birleşimi olan Çin, Hindistan gibi ülkeler de aslında birer federatif yapılar, ve hiç bozulmadan yüzlerce yıldır ayakta durmayı başardılar. 
* Nitekim Rusya (ya da Bağımsız Devletler Topluluğu, eski adıyla SSCB) ve İran örneklerine bakacak olursanız, onların da çok farklı olmadıklarını, kendi bölgelerinde birer federatif yapılar olduklarını saptayacaksınız.

Yeni Türkiye, Orta Doğu, Doğu Avrupa ve Kuzey Afrika bölgelerinde kurgulanacak böylesi bir birlikte öncülük ve liderlik pozisyonu oynayabilir, ancak: 

* demokratik kalmak 
* ve **sahiplenici olmamak** kaydıyla. Ki bu "ortak dil" noktasında da geçerli.

Aksi takdirde, emperyalist hırslar geri  tepebilir. Haklı ya da haksız, Arap halklarının çoğunda bir Osmanlı düşmanlığı olduğunu biliyoruz; bunun haksızlığını tartışmamız şu noktada anlamsız, çünkü kısa vadede değiştirebileceğimiz bir durum söz konusu değil. Dolayısıyla sahiplenici “üst-halk” “üst-teba” tavrı (ki Osmanlı İmparatorluğu’nda dahi böylesi bir yaklaşım olmadığını biliyoruz) diğer ulusların ilk günden midesini bulandırmaktan öteye gitmeyecektir. Oluşacak birlik içindeki ülkelerin statüsü ne AB’deki gibi bağımsız, ne de ABD’deki eyaletler kadar federatif olmalıdır; arası bulunmalıdır.

Böylesi bir yapı sadece böl-yönet tersi "birleş-güçlen" tarzı bir etki yaratmaz, aynı zamanda Türkiye’nin ve bölgenin uzun süredir varolan sorunları da çözülür. Örneğin  Kürt problemi önümüzdeki yıllar içinde bölge ülkelerinin başını daha da ağrıtacak cinsten görünüyor. İkinci olarak, Arap ülkeleri arasındaki çekişmeler, ve bölgedeki savaşlar da birleşik güçlü otoriter bir yapı içinde daha az görülmeyecek midir? Birlik yapısı içinde:

* bölgeler özledikleri serbestliğe kavuşur,
* dışarıya karşı daha güçlü temsil edilen bir yapı hakim olur,
* ülkeler arasında serbest dolaşım hakkı kazanılır ki, bu ekonomileri canlandırır

İşte kazan-kazan dediğimiz de tam olarak bu.

Son olarak, “neden İngilizce gibi bir ortak anadil?” diyor olabilirsiniz.

Sebebi çok basit; kolay yoldan ortayı bulmak için. Başta da belirttiğimiz gibi, bu yapıda hiçbir ülkenin diğerinin üstünde imtiyaz iddia ediyor olmaması gerekir. Böylesi bir durumda dil seçimi kritik; Arapça’yı seçmek Türk’leri ve Doğu Avrupalılar’ı, Türkçe’yi seçmek diğer ülkeleri rahatsız etmeyecek midir? Esperanto gibi yapay bir dil yaratamayacağımız ya da seçemeyeceğimiz de gün gibi aşikar; o yüzden bu opsiyonu da listeden kaldırmakta fayda var. Sonuç olarak, İngilizce bugün dünyanın de-facto ana yabancı dili olması ve hali hazırda birçok bolge insanının İngilizce konuşuyor olması hususlarından ötürü, İngilizce gayet iyi bir seçim. Aynı zamanda mevcut dünya düzeniyle daha iyi entegre olmak ve dünyanın sempatisini kazanmak açılarından da İngilizce anadil seçimi önemli. Keza kim ne derse desin, dünya artık gerçekten de düz, ve diğer ulusların direkt ya da endirekt onayı böylesi bir yapının gerçekleşebilmesi için nerdeyse halkların kendi iradesi kadar önemli. Ayrıca böylesi ortak bir dil MENES'i Yeni Osmanlıcılık olarak eleştirecekleri de baştan susturabilir.

Sonuç olarak, MENES Birliği şu an için bir ütopya. Bölge insanlarinin özgürce hareket edebildiği ve ekonomik faydaları çerçevesinde kendi hayat stillerini özgürce yaşayabildikleri, dünyayla entegre bir rüya. Bizler bu vizyon çerçevesinde Türkiye Cumhuriyeti siyasetini ve teknolojisi yönlendirme ümidiyle fikirlerimizi paylaşıyor olacağız. Türkiye bu yapıyı belki yanına sadece Azerbaycan ve KKTC’yi alarak kurar, belki de Sırbistan’dan Sudan’a geniş bir coğrafyada bu vizyon şahlanır; bilinmez, ama umuyoruz ki olabilecek en çok sayıda ülke bu fikirden faydalanır.
